[viewBag]
title = "Birlashma ustavi"
url = "/birlashma-haqida/birlashma-ustavi"
layout = "content"
is_hidden = 0
navigation_hidden = 0
localeUrl[ru] = "/birlashma-haqida"
localeUrl[en] = "/birlashma-haqida"
==
<p align="center"><strong>I. УМУМИЙ ҚОИДАЛАР</strong></p>

<p align="center"><strong>&nbsp;</strong></p>

<p><strong>&nbsp;1.1.&nbsp;</strong> <strong>Ўзбекистон Республикаси «ЖОНЛИ ТАБИAТ» жамоат бирлашмаси</strong> ( кейинги ўринларда <em><u>бирлашма</u> деб аталади</em> ) ташаббускор фуқаролар томонидан ихтиёрийлик асосида тузилган, табиат ресурсларини асраб-авайлаш ва унинг бойликларидан оқилона фойдаланиш йўналишидаги экологик муаммолар ечимларини давлат ва нодавлат ташкилотлари вакиллари билан ҳамкорликда ҳал қилиш, атроф-муҳит муҳофазаси масаласини ҳар доим қўллаб-қувватлаш ҳамда фуқароларнинг экологик ҳуқуқ ва бурчларини демократик асосда мустаҳкамлаш, уларнинг табиат объектларини асраш борасидаги давлат ҳамда жамоатчилик бошқарувидаги иштирокини фаоллаштириш мақсадида ташкил этилган жамоат бирлашмаси ташкилий - ҳуқуқий шаклидаги нодавлат нотижорат ташкилотидир.</p>

<p><em><u>Бирлашма муқаддам 2015 йил 24 июлда Навоий вилоят адлия бошқармаси томонидан Navoiy viloyat “JONLI TABIAТ BIOEKOLOGIK MARKAZI” jamoat birlashmasi номи билан қайта давлат рўйхатидан ўтказилган ва унга 59п – сон гувоҳнома берилган.</u></em></p>

<p><strong>&nbsp;1.2.</strong> Бирлашма ўз фаолиятини Ўзбекистон Республикасининг Конституцияси, “Ўзбекистон Республикасида жамоат бирлашмалари тўғрисида”ги, “Нодавлат нотижорат ташкилотлари тўғрисида”ги, “Нодавлат нотижорат ташкилотлари фаолиятининг кафолатлари тўғрисида”ги ва атроф муҳит, табиат муҳофазаси ва экология соҳасини тартибга солувчи қонунлар ва бошқа тегишли норматив-ҳуқуқий ҳужжатлар ҳамда мазкур Устав асосида амалга оширади.</p>

<p><strong>1.3.</strong> Бирлашма ихтиёрийлик, ташаббускор ва аъзоларининг тенг ҳуқуқлилиги, ўзини-ўзи бошқариш, қонунийлик ва ошкоралик тамойилларига асосланган ҳолда фаолият юритади.</p>

<p><strong>1.4.&nbsp;</strong>Бирлашма юридик шахс ҳисобланади ва белгиланган тартибда банкларда очилган ўз ҳисоб рақамларига, алоҳида мол-мулкка, мустақил балансга, ўзининг тўлиқ расмий номи кўрсатилган муҳри ва штампи, рамзий белгиси, вимпели, байроғига эга бўлади, ўз зиммасига мулкий ва шахсий номулкий ҳуқуқлар ва мажбуриятлар олишга ҳамда уларни амалга оширишга, шунингдек судда даъвогар ва жавобгар сифатида иштирок этишга хақлидир.</p>

<p><strong>1.5.</strong> Бирлашма ўз мажбуриятлари бўйича факат ўз мулки билан жавоб беради. Бирлашма давлат ва унинг органлари мажбуриятлари бўйича жавоб бермайди, ҳудди шундай давлат ва унинг органлари бирлашма мажбуриятлари бўйича жавоб бермайди.</p>

<p><strong>1.6.</strong> Бирлашма ўз аъзоларининг мажбуриятлари юзасидан, шунингдек, бирлашма аъзолари бирлашманинг мажбуриятлари юзасидан жавоб бермайди.</p>

<p><strong>1.7.</strong> Бирлашма Уставда белгиланган мақсад ва вазифалари доирасида ўз фаолияти йўналишларини ва келажакдаги ишларини янада такомиллаштириб</p>

<p>боришни мустақил равишда режалаштиради.</p>

<p><strong>1.8.</strong> Бирлашманинг расмий номланиши:</p>

<p><strong>Ўзбек тилида:&nbsp;</strong></p>

<p><em><u>O’zbekiston Resbublikasi «JONLI TABIAТ» jamoat birlashmasi</u>&nbsp;</em>(лотин алифбосида<u>)</u>;</p>

<p>Қисқача:<strong>&nbsp;</strong><em><u>JONLI TABIAТ BIRLASHMASI</u></em>.</p>

<p><em><u>Ўзбекистон Республикаси “ЖОНЛИ ТАБИАТ” жамоат бирлашмаси</u></em> (кирилл алифбосида);</p>

<p>Қисқача: <em><u>“ЖОНЛИ ТАБИАТ” БИРЛАШМАСИ</u></em>.</p>

<p><strong>Р</strong><strong>ус тилида:</strong></p>

<p><em><u>Об</u></em><em><u>щественное объединение&nbsp;</u></em><em><u>«ЖОНЛИ ТАБИАТ» Республики Узбекистан</u></em><em><u>;</u></em></p>

<p>Қисқача:<strong>&nbsp;</strong><em><u>ОБЪЕДИНЕНИЕ “ЖОНЛИ ТАБИАТ”.</u></em></p>

<p><strong>Инглиз</strong><strong>&nbsp;</strong><strong>тилида</strong><strong>:</strong></p>

<p><em><u>Organization&nbsp;</u></em><em><u>«</u></em><em><u>&nbsp;</u></em><em><u>JONLI TABIAT&nbsp;</u></em><em><u>»&nbsp;</u></em><em><u>Republi</u></em><em><u>с</u></em><em><u>&nbsp;of Uzbekistan</u></em>;</p>

<p>Қисқача: <em><u>ORGANIZATION&nbsp;</u></em><em><u>“</u></em><em><u>JONLI TABIAT</u></em><em><u>”</u></em><em><u>.</u></em></p>

<p><strong>1.9.</strong> Бирлашма<strong>&nbsp;</strong>ўз фаолиятини Ўзбекистон Республикаси ҳудудида амалга оширади. Бирлашма Ўзбекистон ҳудудида ўз бўлинма, филиал, ваколатхона ва тадбиркорлик субъектларини ташкил этиши мумкин.</p>

<p><strong>1.10.&nbsp;</strong>Бирлашманинг фаолият муддати - чекланмаган.</p>

<p><strong>1.11.</strong> Бирлашманинг доимий ишловчи раҳбар органи жойлашган ер (почта манзили): Навоий вилояти, 210100, Навоий шаҳри, Соғлом авлод кўчаси, 8 а - уй.</p>

<p>
	<br>
</p>

<p><strong>II.&nbsp;</strong><strong>&nbsp;БИРЛАШМАНИНГ АСОСИЙ МАҚСАД ВА ВАЗИФАЛАРИ ҲАМДА УЛАРНИ АМАЛГА ОШИРИШ ЙЎНАЛИШЛАРИ</strong></p>

<p align="center">
	<br>
</p>

<p><strong>2.1. Бирлашманинг асосий фаолият мақсадлари қуйидагилар:</strong></p>

<p>Табиат ресурсларини асраб-авайлаш ва унинг бойликларидан оқилона фойдаланиш йўналишидаги экологик муаммоларнинг ечимларини давлат ва нодавлат ташкилотлари вакиллари билан ҳамкорликда ҳал қилишнинг барқарор тизимини яратиш;</p>

<p>Атроф-муҳит, табиий бойликлар ва экологик мувозанатни яхшилашда ҳамда экология соҳасидаги тарғибот йўналишида давлат органлари ҳамда нодавлат ташкилотларига яқиндан кўмаклашиш;</p>

<p>Атроф-муҳит муҳофазаси масаласини ҳар доим қўллаб-қувватлаш ҳамда фуқароларнинг экологик ҳуқуқ ва бурчларини демократик асосда мустаҳкамлаш, уларнинг табиат объектларини асраб-авайлаш борасидаги давлат ҳамда жамоатчилик бошқарувидаги иштирокини фаоллаштириш.</p>

<p><strong>2.2. Бирлашма ўз фаолиятининг асосий мақсадларидан келиб чиқиб, қуйидаги вазифаларни амалга оширади:</strong></p>

<p>Маҳаллий аҳоли вакилларини ишга жалб қилган ҳолда ҳудуд табиатини ҳамда ҳайвонот ва ўсимлик дунёсини асрашнинг муқобил</p>

<p>йўналишларини ҳаётга тадбиқ этиш;</p>

<p>Фуқароларларнинг экологик таълими, маданияти ва дунёқарашини ривожлантириш;</p>

<p>Фаол фуқароларни, айниқса ёшларни мамлакат ва жаҳон атроф-муҳит барқарорлигини сақлаш доирасидаги лойиҳаларга кенг жалб қилиш;</p>

<p>Фуқароларни атроф-муҳитни асрашга ва табиат ресурсларидан унумли фойдаланиш йўналишидаги тадбиркорлик фаолиятига ҳамда бу соҳада кичик ва ўрта бизнесни ривожлантиришга жалб этиш;</p>

<p>Бирлашманинг иқтисодий салоҳиятини ривожлантириш;</p>

<p>Белгиланган тартибда ташкил этиладиган хўжалик юритувчи субъектларнинг, жумладан муҳофаза этиладиган табиий ҳудудларнинг табиатга, атроф-муҳитга таъсирини белгиловчи лойиҳа ҳужжатларини ишлаш тизимида иштирок этиш;</p>

<p>Аҳоли, айниқса ёшлар ўртасида экологик маданият ҳамда атроф</p>

<p>табиий муҳит билан ўзаро соғлом мулоқотни йўлга қўйишга эришиш;</p>

<p>Белгиланган тартибда экологик йўналишда ўқув курслари, амалиёт ишлари ўтказиш ва танловлар, кўргазмалар ташкил этиш;</p>

<p>Экологик тоза маҳсулот ва товарлар ишлаб чиқариш тизимида иштирок этиш;</p>

<p>Экологик йўналишдаги давлат корхоналари ва ташкилотлар билан ижтимоий шериклик бўйича шартномалар тузиш ва ҳамкорликда ҳудуднинг ошириш;</p>

<p>Экологик йўналишда маслаҳат, методик, амалий, соҳавий, ахборот ва бошқа хизматлар кўрсатиш;</p>

<p>Экологик ва табиатни муҳофаза қилиш муаммолари ечимларини топишда давлат органлари, нодавлат ташкилотлар ва бизнес вакиллари билан ҳамкорликда лойиҳаларни амалга ошириш;</p>

<p>Экологик йўналишда нана технологияларни қўллаш тизимида ишти-рок этиш;</p>

<p>Республикада экологик йўналишда янги нодавлат нотижорат ташкилотларни ташкил этилиши ва уларни ривожлантиришга амалий ёрдам кўрсатиш;</p>

<p>Ўрнатилган тартибда экология, табиат ва атроф-муҳит билан боғлиқ Давлат дастурларини ишлаб чиқиш жараёнида иштирок этиш ва уларда белгиланган тадбирларни бажаришда фаол қатнашиш;</p>

<p>Республика миқёсида жамоатчилик экологик экспертизаси, жамоатчилик эшитуви йўналишларини шакллантириш;</p>

<p>Аҳоли ўртасида экологик муаммолар ҳамда экологик маданиятни риволантириш масалалари бўйича давлат, ҳукумат, вазирликлар, ҳокимиятлар, жамоат ташкилотлари ва бошқа юридик ташкилотлар ҳамда жисмоний шахсларнинг ижтимоий буюртмаларини амалга ошириш;</p>

<p>Инсонларнинг ҳудуд табиати, флора ва фаунасидан фойдаланиш борасида ҳаваскорлик ҳамда касбий манфаатларини қониқтиришга ёрдам бериш;</p>

<p>Муқобил энергетика, табиий ресурсларни тежаш, маиший чиқиндилар ва уларни саралаш, шовқин, гени ўзгартирилган организмлар йўналишидаги лойиҳаларни амалга ошириш;</p>

<p>Ўрнатилган тартибда Ўзбекистон Республикаси Фанлар академияси институтлари, олий ўқув юртлари мутахассислари ҳамда бошқа жисмоний шахсларни жалб қилган ҳолда илмий - амалий лойиҳалар тайёрлаш ва уларни жойларда амалга ошириш;</p>

<p>Ўрнатилган тартибда ёввойи табиатда яшаб кетиши гумон бўлган, мусодара этилган ёввойи ва ярадор ҳайвонларни, жумладан қушларни ҳам даволаш ҳамда соғломлаштиришга йўналтирилган вақтинчалик сақлаш пунктлари ҳамда зооветпитомниклар ташкил этиш;</p>

<p>Халқ фаровонлигини ошириш борасида “Яшил технологиялар”ни кенг қўллаш тизимини шакллантиришда фаол қатнашиш;</p>

<p>Ўрнатилган тартибда Республика ҳудудидаги ҳайвонлар миқдорини аниқлашда ва ўсимликлар ареалларини белгилашда ҳамда уларни мониторинг қилишда ва кадастр масаларида иштирок этиш;</p>

<p>Ўрнатилган тартибда ёввойи ҳайвонларнинг табиий ароеалларидаги чучук сув манбалари бўлган дарёлар, кичик кўллар ва булоқларни асраб қолиш бўйича доимий тарзда акциялар ўтказиб бориш;</p>

<p>Ўрнатилган тартибда Ўзбекистоннинг ноёб табиат ёдгорликлари, камёб ҳайвонлари ва эндемик ўсимликларини тарғибот қилувчи видеофильмлар, клиплар, буклетлар, хабарномалар ҳамда реклама материалларини чоп этиш;</p>

<p>Тажриба алмашиниш мақсадида мамлакатимиз ҳамда чет эл табиатшунос - экологларини жалб қилган ҳолда семинарлар, форумлар ва учрашувлар уюштириш;</p>

<p>Экотуризм йўналишида фаол иштирок этиш;</p>

<p>Устав мақсадлари ва вазифалари доирасида тадбиркорлик фаолияти билан шуғулланиш;</p>

<p>Хайрия фаолияти билан шуғулланиш;</p>

<p>Жамоатчилик экологик назорати фаолиятида ўз-ўзини бошқариш ва давлат органларига амалий кўмак бериш;</p>

<p>Ўрнатилган тартибда халқ таълими тизимида экологик мактаблар, экологик мактабгача таълим ташкилоти каби амалиётни ҳаётга тадбиқ этиш;</p>

<p>Табиий ресурслар заҳираларини аниқлаш тизимида иштирок этиш;</p>

<p>Экологик талабларга жавоб берадиган доривор ўсимликларни етиштириш, йиғиш, тайёрлаш ва муомалага чиқариш жараёнида иштирок этиш;</p>

<p>Бирлашма аъзоларини малакасини ошириш бўйича махсус ўқув - амалий тизимни яратиш ҳамда уларнинг чет элларда стажировка ўтишига кўмаклашиш;</p>

<p>Қонунчиликда таъқиқланмаган бошқа фаолият турларини ҳам амалга ошириш.</p>

<p><strong>&nbsp;2.3.</strong> <strong>Бирлашма ўзининг мақсад ва вазифаларини амалга оширишда:</strong></p>

<p>семинарлар, тренинглар, маърузалар, симпозиумлар, анжуманлар, форумлар, давра суҳбатлари, бадиий ва ҳужжатли кўргазмалар, концертлар, фестиваллар, ўқув-амалий курслар, телекўприклар, экодебатлар, доимий ишловчи ўқув-амалий уюшмалар, мавсумий ўқув-амалий оромгоҳлар ташкил этади ҳамда етакчи экологлар, шоирлар ва ёзувчилар билан учрашувлар ҳамда бошқа тадбирлар ўтказади;</p>

<p>давлат органлари, нодавлат нотижорат ташкилотлари, бизнес вакиллари ва оммавий ахборот воситалари билан ижтимоий шериклик лойиҳаларини амалга оширади;</p>

<p>ўрнатилган тартибда турли экологик тадқиқотлар, ижтимоий-экологик йўналишдаги анкета ва сўровлар ўтказади ҳамда ижодий, ташкилий жиҳатдан юридик шахс бўлган хўжалик юритувчи субъектлар, жамоалар ҳамда бўлинмаларни ташкил қилади;</p>

<p>дастурлар, техник ва ижтимоий лойиҳаларни ҳаётга тадбиқ этишда имкон даражасида грантлар, ижтимоий буюртмалар, тушумлар ва ҳомийлик ёрдамларидан фойдаланади;</p>

<p>ўрнатилган тартибда лойиҳаларни амалга оширишда мутахассислар ва аҳолининг фаол вакилларини жалб қилади;</p>

<p>ўрнатилган тартибда жамоатчилик экологик назоратини амалга оширади («Экологик назорат тўғрисида»ги ва “Жамоатчилик назорати тўғрисида”ги Қонунга мувофиқ), ахборот алмашувини амалга ошириш («Ижтимоий шериклик тўғрисида»ги Қонунга мувофиқ), ноширлик фаолиятини («Матбуот тўғрисида»ги Қонунга мувофиқ) ташкил этади ҳамда экологик йўналишдаги давлат органлари ва оммавий ахборот воситалари билан ҳамкорликдаги лойиҳаларни амалга оширади;</p>

<p>бирлашма Устав<strong>&nbsp;</strong>мақсадига<strong>&nbsp;</strong>эришиш ва вазифаларини бажариш учун Ўзбекистон Республикасининг амалдаги қонунчилиги билан таъқиқланмаган</p>

<p>бошқа ҳаракатларни ҳам амалга оширади.</p>

<p>лицензия (рўҳсатнома) талаб қилинадиган фаолият тури билан шуғулланиш учун бирлашма тегишли рухсатномани олади ва кейин ўз фаолиятини амалга оширади.</p>

<p>
	<br>
</p>

<p align="center"><strong>III. БИРЛАШМАНИНГ ҲУҚУҚ ВА МАЖБУРИЯТЛАРИ</strong></p>

<p align="center"><strong>&nbsp;</strong></p>

<p><strong>3.1. Бирлашма қўйидаги ҳуқуқларга эга:</strong></p>

<p>- ўз аъзоларининг ҳуқуқ ва қонуний манфаатларини ифодалаш ва ҳимоя қилиш;</p>

<p>- ижтимоий ҳаётнинг турли масалалари бўйича ташаббуслар билан чиқиш ва бу борада давлат ҳокимияти ва бошқарув органларига таклифлар киритиш;</p>

<p>- давлат ҳокимияти ва бошқарув органларининг қарорларини ишлаб чиқишда қонун ҳужжатларида назарда тутилган тартибда иштирок этиш;</p>

<p>- ўз рамзий белгиларини таъсис этиш;</p>

<p>- белгиланган тартибда ноширлик фаолиятини амалга ошириш ва оммавий ахборот воситаларини таъсис этиш;</p>

<p>- ўзининг фаолиятига доир масалалар бўйича йиғилишлар, семинарлар, конференциялар ўтказиш;</p>

<p>- қонун ҳужжатларига мувофиқ республика, халқаро нодавлат нотижорат ташкилотларига кириш, улар билан тўғридан-тўғри алоқалар ўрнатиш, ҳамкорлик тўғрисида тегишли битимлар тузиш;</p>

<p><strong>-&nbsp;</strong>ўз фаолияти тўғрисида ахборот тарқатиш, ўзининг мақсадлари ва ғояларини тарғиб қилиш;</p>

<p>- қонун ҳужжатларига мувофиқ ваколатхоналар очиш ва бўлинмалар, филиаллар ташкил этиш;</p>

<p>- мол-мулкка эга бўлиш ва ихтиёрий хайрия, грантлар ва бошқа маблағларни олиш;</p>

<p>- Уставда белгиланган вазифаларни бажариш учун тадбиркорлик тузилмаларини ташкил этиш.</p>

<p>- мустақил равишда ўзининг хўжалик фаолиятини амалга ошириш услубларини қўллаш, тузилмасини, штатини, ходимлари сонини, иш ҳақи ва молиявий рағбатлантириш миқдори ҳамда шаклларини белгилаш.</p>

<p><strong>3.2.</strong> <strong>Бирлашманинг мажбуриятлари:</strong></p>

<p>- қонун ҳужжатларига ва мазкур Уставга риоя қилиш;</p>

<p>- ўз мол-мулки ва пул маблағларидан фойдаланиш тўғрисидаги ахборот билан танишиш эркинлигини таъминлаш;</p>

<p>-ўтказиладиган тадбирларни рўйхатдан ўтказувчи орган билан келишиши ва тадбирларда рўйхатдан ўтказувчи орган вакилига эркин кириш имконини бериши;</p>

<p>- белгиланган тартибда рўйхатдан ўтказувчи, солиқ ва статистика органларига ўз фаолияти тўғрисида ҳисоботлар тақдим этиши шарт.</p>

<p><strong>3.3.&nbsp;</strong>Бирлашма қонун ҳужжатларига мувофиқ ва мазкур Уставда белгиланган мақсадлардан келиб чиқиб бошқа ҳуқуқларга ҳам эга бўлиши ва мажбуриятларни ўз зиммасига олиши мумкин.</p>

<p>
	<br>
</p>

<p align="center"><strong>IV. БИРЛАШМА АЪЗОЛАРИ, УЛАРНИНГ ҲУҚУҚ&nbsp;</strong></p>

<p align="center"><strong>ВА МАЖБУРИЯТЛАРИ</strong></p>

<p>
	<br>
</p>

<p><strong>4.1.</strong> Бирлашма аъзолигига бирлашма Уставини тан олувчи, унинг мақсад ва вазифаларини амалга оширишда иштирок этувчи, бирлашма фаолиятига кўмаклашувчи 18 ёшга тўлган Ўзбекистон фуқаролари, чет эл фуқаролари ва фуқаролиги бўлмаган шахслар қабул қилиниши мумкин.</p>

<p><strong>4.2.</strong> Бирлашмага аъзо бўлиш бепул тарзда амалга оширилади ҳамда унга ихтиёрий тарзда якка ва жамоавий тартибда аъзо бўлиш мумкин.</p>

<p><strong>4.3.</strong> Бирлашманинг якка тартибдаги аъзолари жинси, ижтимоий келиб чиқиши, шахсий ва ижтимоий мавқеи, ирқи, миллати, тили, дини, эътиқоди ва бошқа ҳолатлардан қатъи назар экофаол жисмоний шахслар бўлиши мумкин. Бирлашманинг жамоа аъзолари - корхоналар, муассасалар ва ташки-лотларнинг меҳнат жамоалари бўлиши мумкин.</p>

<p><strong>4.4.</strong> Бирлашмага аъзолик якка тартибда - жисмоний шахснинг аризасига кўра, жамоа тартибида – барча кирувчиларнинг маълумотлари ва имзолари киритилган умумий аризага мувофиқ Кенгаш қарорига асосан амалга оширилади.</p>

<p><strong>4.5.</strong> Бирлашманинг барча аъзолари тенг ҳуқуқ ва мажбуриятга эга.</p>

<p><strong>4.6.</strong> <strong>Бирлашма Аъзолари қўйидаги ҳуқуқларга эга:</strong></p>

<p>Бирлашманинг раҳбар органларига номзодларни сайлаш ва уларга сайланиш;</p>

<p>Бирлашманинг лойиҳаларини ва дастурларини режалаштириш, ишлаб чиқиш ва амалга оширишда иштирок этиш;</p>

<p>Бирлашманинг раҳбар органларига бирлашма фаолияти билан</p>

<p>боғлиқ масалалар бўйича таклифлар киритиш;</p>

<p>Бирлашма томонидан ўтказиладиган тадбирларда иштирок этиш;</p>

<p>Бирлашма фаолиятининг барча йўналишлари бўйича бирлашманинг раҳбар органларидан ахборот олиш;</p>

<p>Бирлашма аъзолигидан ихтиёрий чиқиш;</p>

<p>Навбатдан ташқари Умумий йиғилиш ўтказилишини талаб қилиш;</p>

<p><strong>4.7.</strong> <strong>Бирлашма Аъзоларининг мажбуриятлари қуйидагилар:</strong></p>

<p>Бирлашманинг Устав талабларига риоя қилиш;</p>

<p>Бирлашманинг вазифалари ва мажбуриятларини амалга оширишда фаол кўмаклашиш ва бирлашма раҳбар органларининг қарорларини ижро этиш;</p>

<p>Бирлашма аъзолари сонини кенгайтиришга кўмаклашиш;</p>

<p>Бирлашма ишларини бошқаришда ва Устав мақсадларини амалга оширишда иштирок этиш;</p>

<p>Бирлашма ташкил этган тадбирларда фаол иштирок этиш;</p>

<p>Бирлашманинг мол-мулкини эҳтиёт қилиш.</p>

<p><strong>4.8.</strong> <strong>Бирлашмага аъзолик қуйидаги ҳолларда&nbsp;</strong><strong>Кенгаш қарорига асосан бекор қилинади:</strong></p>

<p>Бирлашма аъзоси шахсий аризасига кўра;</p>

<p>Бирлашма аъзоси томонидан бирлашма Устави талабларига риоя этмаган ва Ўзбекистон Республикаси қонун ҳужжатларига зид бўлган ҳатти-ҳаракатларга йўл қўйилганда;</p>

<p>Бирлашманинг фаолияти тугатилганда;</p>

<p>Бирлашма аъзоси вафот этганда.</p>

<p align="center"><strong>&nbsp;</strong></p>

<p align="center"><strong>V. БИРЛАШМАНИНГ БОШҚАРУВ ОРГАНЛАРИ</strong><strong>&nbsp;ВА УЛАРНИ ШАКЛЛАНТИРИШ ТАРТИБИ</strong></p>

<p align="center"><strong>&nbsp;</strong></p>

<p><strong>5.1. Бирлашма</strong><strong>нинг</strong><strong>&nbsp;бошқарув органлари қуйидагилар</strong></p>

<p>Аъзоларнинг Умумий йиғилиши;</p>

<p>Кенгаш;</p>

<p>Директор.</p>

<p><strong>5</strong><strong>.</strong><strong>2</strong><strong>.</strong> Бирлашманинг Олий бошқарув органи аъзоларнинг Умумий йиғилиши бўлиб, унинг йиғилишлари тўрт йилда камида бир маротаба Кенгаш қарорига асосан чақирилади.</p>

<p>Навбатдан ташқари аъзоларнинг Умумий йиғилиши бирлашма директори ва назорат - тафтиш комиссиясининг талаби билан Кенгашнинг қарорига асосан, шунингдек бирлашма аъзоларининг камида учдан икки қисмининг талаби билан чақирилиши мумкин.</p>

<p><strong>5.2.1.</strong> Аъзоларнинг Умумий йиғилиши ўтказиладиган кун, вақти, жойи ва тартиби ҳамда кун тартибига киритилган масалалар Кенгаш томонидан белгиланади. Мазкур масалалар юзасидан бирлашма аъзоларини хабардор қилиш кечи билан бир ой олдин бирлашма директори томонидан амалга оширилади.</p>

<p><strong>5.2.2.</strong> <strong>Аъзоларнинг Умумий йиғилиши ваколатига қуйидагилар киради:</strong></p>

<p>Бирлашма фаолиятининг асосий йўналишларини белгилайди ва Устав мақсад ва вазифаларини амалга оширилишининг узоқ муддатли дастурларини тасдиқлайди;</p>

<p>Бирлашма фаолияти устидан умумий назоратни амалга оширади;</p>

<p>Бирлашманинг Уставини қабул қилади, унга ўзгартиришлар ва кўшимчалар киритади;</p>

<p>Кенгаш раиси ва аъзоларини 5 (беш) кишидан иборат таркибда тўрт йил муддатга сайлайди, ваколат муддатларини узайтиради ёки уларнинг ваколатларини муддатидан олдин тугатади;</p>

<p>Бирлашма директори ва унинг ўринбосарини тўрт йил муддатга лавозимга сайлайди, ваколат муддатларини узайтиради ёки ваколатларини муддатидан олдин тугатади;</p>

<p>Бирлашма тафтиш комиссияси раиси ва аъзоларини тўрт йил муддатга сайлайди, ваколат муддатларини узайтиради ёки уларнинг ваколатларини муддатидан олдин тугатади;</p>

<p>Кенгашнинг ва назорат-тафтиш комиссиясининг ҳисоботларини тинглайди ва тасдиқлайди;</p>

<p>Бирлашмани қайта ташкил этиш ва тугатиш тўғрисида қарор қабул қилади, тугатиш комиссиясини тайинлайди, тугатиш балансини тасдиқлайди;</p>

<p>Аъзоларнинг Умумий йиғилиши мазкур Уставга зид бўлмаган</p>

<p>бирлашма фаолиятига тааллуқли бошқа масалаларни ҳам кўриб чиқиш ҳуқуқига эга.</p>

<p><strong>5.2.3.</strong> Аъзоларнинг Умумий йиғилиши мутлақ ваколатларига киритилган масалалар бирлашманинг қуйи органлари томонидан ҳал этиши</p>

<p>учун топширилиши мумкин эмас.</p>

<p><strong>5.2.4.</strong> Бирлашма аъзоларининг 3/2 қисми қатнашганда Умумий йиғилиш ваколатли ҳисобланади.</p>

<p>Аъзоларнинг Умумий йиғилишини ўтказишда кворум мавжуд бўлмаса, Умумий йиғилиш кейинга қолдирилади ва Кенгаш томонидан Умумий йиғилишни ўтказиш санаси эълон килинади. Умумий йиғилиш кейинга қолдирилганда кун тартибига ўзгартиришлар киритиш маън этилади.</p>

<p>Умумий йиғилишнинг барча масалалар бўйича қарорлари оддий кўпчилик овоз билан қабул қилинади.</p>

<p><strong>5.2.5.</strong> Аъзоларнинг Умумий йиғилишини олиб бориш учун иштирок этувчилар орасидан раислик этувчи сайланади. Аъзоларнинг Умумий йиғилиши баённома билан расмийлаштирилади ва Умумий йиғилишда раислик қилган шахс томонидан имзоланади.</p>

<p><strong>5.3.</strong> Аъзоларнинг Умумий йиғилишлари оралиғидаги даврда бирлашма фаолиятига Умумий йиғилишда бирлашма аъзолари орасидан 5 кишидан иборат таркибда тўрт йил муддатга сайланган Кенгаш раҳбарлик қилади. Кенгаш йиғилишлари заруратга кўра, аммо бир йилда камида бир маротаба ўтказилади.</p>

<p><strong>5.3.1.</strong> <strong>Кенгаш қуйидаги ваколатларга эга:</strong></p>

<p>Уставга риоя қилиниши ва аъзоларнинг Умумий йиғилиши қарорларининг бажарилишини ташкиллаштиради ва назорат қилади;</p>

<p>Бирлашманинг Умумий йиғилишлар ўртасидаги давр мобайнида амалга оширадиган фаолиятини асосий йўналиш ва шаклларини белгилайди, бирлашманинг иш режаларини тасдиқлайди;</p>

<p>Навбатдаги ва навбатдан ташқари аъзоларнинг Умумий йиғилишини ўтказиш ҳақида қарор қабул қилади, кун тартиби, ўтказиш санасини ва жойини белгилайди;</p>

<p>Бирлашманинг тузилмасини, ходимлари сонини ва штатлар жадвалини тасдиқлайди;</p>

<p>Бирлашманинг йиллик молиявий режалари, ҳисоботлари ва харажатлари сметасини тасдиқлайди;</p>

<p>Бирлашманинг мол-мулкидан фойдаланиш тартибини белгилайди ҳамда маблағларини сарфлаш тўғрисидаги қарорларни қабул қилади;</p>

<p>Мақсадли дастурларни молиялаштириш масалалари бўйича қарорлар қабул қилади;</p>

<p>Бирлашма директорининг бирлашма фаолияти юзасидан йиллик ҳисоботларини тинглайди ва тасдиқлайди;</p>

<p>Зарур ҳолларда Кенгаш директорининг тақдимоти бўйича навбатдаги Умумий йиғилиш ўтказилгунга қадар Кенгаш ваколатларининг қолган муддатига Кенгаш таркибини қисман янгилайди;</p>

<p>Бирлашма аъзолигига қабул қилиш ва аъзоликдан чиқариш тўғрисидаги қарорни қабул қилади;</p>

<p>Филиал, бўлинма ва ваколатхоналарни ташкил этади ва тугатади, уларнинг Низомларини тасдиқлайди;</p>

<p>Устав мақсади ва вазифаларига эришиш учун тадбиркорлик тузилмаларини таъсис этади;</p>

<p>Бирлашма фаолиятига тегишли бўлган ва аъзоларнинг Умумий йиғилиши ваколатига кирмайдиган бошқа масалаларни кўриб чиқади.</p>

<p><strong>5.3.2.</strong> Кенгаш йиғилишида Кенгаш аъзоларининг 2/3 қисми иштирок этган тақдирда қарор қабул қилишга ваколатли ҳисобланади.</p>

<p>Кенгаш қарорлари унда иштирок этаётганларнинг кўпчилик овози билан қабул қилинади. Овозлар тенг бўлган тақдирда унга раислик қилувчининг овози ҳал қилувчи аҳамиятга эга бўлади.</p>

<p>Кенгаш ишига бирлашма директори раҳбарлик қилади. У бўлмаган ҳолларда директор ўринбосари Кенгаш йиғилишларини олиб боради.</p>

<p>Кенгаш мажлислари баённома билан расмийлаштирилади ва Кенгаш раиси томонидан имзоланади.</p>

<p><strong>5.3.3.</strong> Кенгаш аъзолари ҳисобланмаган таклиф қилинган бирлашманинг бошқа аъзолари, Кенгаш йиғилишларида маслаҳат овози билан иштирок этиши мумкин.</p>

<p><strong>5.4.</strong> Бирлашманинг жорий фаолиятига аъзоларнинг Умумий йиғилиши томонидан тўрт йил муддатга сайланган бирлашма директори раҳбарлик қилади.</p>

<p><strong>5.4.1.</strong> <strong>Бирлашма Директори</strong> <strong>қуйидаги ваколатларга эга:</strong></p>

<p>Бирлашма фаолиятига умумий раҳбарликни амалга оширади;</p>

<p>Бирлашма номидан ишончномасиз фаолият юритади, барча жисмоний ва юридик шахслар, корхона, муассаса ва ташкилотлар олдида бирлашма манфаатларини ифодалайди ва ҳимоя қилади;</p>

<p>Уставда кўзда тутилган мақсад ва вазифаларни бажарилишини таъминлайди ва уларда белгиланган жорий вазифаларни ҳаётга татбиқ этади;</p>

<p>Бирлашманинг амалдаги ва истиқболли режалари бажарилишини таъминлайди;</p>

<p>Аъзоларнинг Умумий йиғилиши ўтказилиши тўғрисида аъзоларни бир ой олдин хабардор қилади ва Умумий йиғилишда кўриб чиқиладиган материалларни тайёрлайди;</p>

<p>Давлат ҳокимияти ва давлат бошқаруви органларига бирлашманинг фаолиятини ривожлантириш билан боғлиқ масалаларни киритади;</p>

<p>Кенгаш йиғилишларини олиб боради;</p>

<p>Бирлашманинг банкда ҳисоб рақамлари ва валюта рақамларини очади;</p>

<p>Тасдиқланган йиллик режалар асосида молия – хўжалик фаолиятини бошқаради;</p>

<p>Бирлашма номидан ҳужжатларга биринчи имзо чекади;</p>

<p>Бирлашма ходимлари билан меҳнат шартномаларини тузади ва уларни бекор қилади, ходимларга нисбатан рағбатлантириш чораларини кўради, интизомий жазоларни қўллайди;</p>

<p>Бирлашманинг ички ҳисоб ва ҳисоботларини юритади, рўйхатдан ўтказувчи, солиқ ва статистика органларига ўз вақтида ҳисоботларни тақдим этилишини таъминлайди;</p>

<p>Жисмоний ва юридик шахслар билан амалдаги норматив-ҳуқуқий ҳужжатларга ва мазкур Уставга зид бўлмаган шартномалар ва битимлар тузади;</p>

<p>Бирлашма фаолиятини такомиллаштириш бўйича ушбу Уставга мувофиқ бирлашманинг раҳбар органлари ваколатига кирмайдиган бошқа вазифаларни амалга оширади.</p>

<p><strong>5.4.1.</strong> Мазкур Уставда белгилаб қўйилган бирлашма раҳбар органларининг тўлиқ ваколатига кирувчи масалаларни истисно қилганда, бирлашма директори ўз фаолияти доирасидаги барча масалаларни шахсан ҳал қилади.</p>

<p><strong>5.4.2.&nbsp;</strong>Бирлашма директори ўзининг ҳуқуқ ва бурчлари доирасида бирлашма фаолияти натижалари учун жавоб беради ва бажарилган ишлар тўғрисида Кенгаш йиғилишларида ҳисобот беради.</p>

<p>
	<br>
</p>

<p align="center"><strong>VI. ТАФТИШ КОМИССИЯСИ</strong></p>

<p align="center"><strong>6.1.</strong> Бирлашманинг молиявий – хўжалик фаолиятини назорат қилиш</p>

<p>учун аъзоларнинг Умумий йиғилиши томонидан тўрт йил муддатга камида уч кишидан иборат таркибда тафтиш комиссияси сайланади.</p>

<p>Тафтиш комиссияси таркибига бирлашма раҳбар органлари аъзоларининг сайланиши мумкин эмас.</p>

<p><strong>6.2.&nbsp;</strong>Тафтиш комиссияси бирлашманинг молиявий-хўжалик фаолиятини белгиланган тартибда Кенгаш қарорига асосан бир йилда камида бир марта тафтиш қилади. Тафтиш комиссияси<strong>&nbsp;</strong>бирлашманинг йиллик ҳисоботларини ва бухгалтерия балансларини, бирлашманинг мол-мулки ва пул маблағларидан самарали ва тўғри фойдаланилишини, ҳисоб ва ҳисобдорликни ва тафтиш учун барча зарур бўлган жараёнларни текширади. Бирлашма раҳбар ва ижроия органлари тафтиш комиссиясининг сўровига биноан зарур ахборот ва ҳужжатларни тақдим этишлари шарт.</p>

<p><strong>6.3.</strong> Тафтиш комиссияси ўтказилган текширувлар натижаси бўйича хулоса тайёрлайди ва аъзоларнинг Умумий йиғилишига ҳисобот беради.</p>

<p><strong>6.4.</strong> Бирлашманинг мавжуд манфаатларига таҳдид келиб чиқадиган ҳолатлар аниқланган тақдирда, тафтиш комиссияси навбатдан ташқари аъзоларнинг Умумий йиғилишини чақиришни талаб қилиш ҳуқуқига эга.</p>

<p><strong>6.5.&nbsp;</strong>Аъзоларнинг Умумий йиғилиши қарори бўйича бирлашма фаолиятини белгиланган тартибда аудиторлик текширувидан ўтказиш учун аудиторлик ташкилоти жалб қилиниши мумкин.</p>

<p>
	<br>
</p>

<p align="center"><strong>VII. БИРЛАШМАНИНГ БЎЛИНМА, ФИЛИАЛ ВА ВАКОЛАТХОНАЛАРИ</strong></p>

<p align="center"><strong>&nbsp;</strong></p>

<p><strong>7.1.</strong> Бирлашма юридик шахс мақомига эга бўлган ва юридик шахс мақомига эга бўлмаган ўз бўлинма, филиал ҳамда ваколатхоналарини ташкил этиши мумкин.</p>

<p><strong>7.2.</strong> Бирлашманинг бўлинма, филиал ва ваколатхоналари белгиланган</p>

<p>тартибда бирлашма Кенгаши қарори билан ташкил қилинади ва фаолияти тугатилади. Уларнинг раҳбарлари Кенгаш томонидан тайинланади.</p>

<p><strong>7.3.&nbsp;</strong>Бирлашманинг бўлинма, филиал ва ваколатхоналарини тузиш, ташкил этиш ва фаолиятини тугатиш тартиби, мол-мулкни бошқариш борасидаги ҳуқуқлари, уларнинг ҳуқуқ ва мажбуриятлари, уларнинг бошқарув органлари фаолияти ва ваколатлари Кенгаш томонидан тасдиқланган бўлинма, филиал ва ваколатхоналар тўғрисидаги низомда белгиланади.</p>

<p align="center">
	<br>
</p>

<p align="center"><a name="bookmark1"><strong>VIII. БИРЛАШМАНИНГ ПУЛ МАБЛАҒЛАРИ ВА МОЛ-МУЛКИНИ ШАКЛЛАНТИРИШ МАНБАЛАРИ</strong></a></p>

<p align="center"><strong>&nbsp;</strong></p>

<p><strong>8.1.</strong> Бирлашма ўз фаолиятини моддий таъминлаш учун зарур бўлган бинолар, иншоотлар, транспорт, жиҳозлар, инвентарлар, пул маблағлари, акциялар, бошқа қимматбаҳо қоғозлар ва бошқа мол-мулкларга эгалик қилиши мумкин. Бирлашманинг мол-мулки унинг балансида акс этади.</p>

<p><strong>8.2.</strong> Бирлашманинг мол-мулки ва пул маблағларини шакллантириш манбалари қуйидагилар:</p>

<p>юридик ва жисмоний шахсларнинг ҳомийлик маблағлари;</p>

<p>мазкур Устав доирасида ўтказиладиган лойиҳа ва тадбирлардан келадиган тушумлар;</p>

<p>белгиланган тартибда ажратилган давлат субсидиялари, грантлар ва давлат ижтимоий буюртмаларини бажаришдан келиб тушадиган маблағлар;</p>

<p>бирлашманинг бўлинма, филиал ва ваколатхоналари томонидан бирлашмага ўтказиладиган ажратмалар;</p>

<p>ишлаб чиқариш, хўжалик ва ноширлик фаолиятидан олинадиган даромадлар;</p>

<p>Ўзбекистон Республикаси Қонунчилигида тақиқланмаган бошқа манбалар.</p>

<p><strong>8.3.</strong> Бирлашма ўз мажбуриятлари юзасидан қонунларга мувофиқ ундиришга қаратилиши мумкин бўлган мол-мулки билан жавоб беради.</p>

<p><strong>8.4.</strong> Бирлашма ўз фаолияти натижасида эришган мол-мулклар ва маблағлар бирлашма мулки ҳисобланади. Бирлашманинг молиявий маблағлари ва даромадлари бирлашма аъзолари, ходимлари ва исталган бошқа шахслар ўртасида тақсимланмайди ва фақат бирлашманинг Уставдан белгиланган мақсад, вазифалари ва фаолиятига йўналтирилади.</p>

<p><strong>&nbsp;</strong></p>

<p align="center"><strong>IX. УСТАВГА ЎЗГАРТИРИШ ВА ҚЎШИМЧАЛАР</strong></p>

<p align="center"><strong>КИРИТИШ ТАРТИБИ</strong></p>

<p align="center"><strong>&nbsp;</strong></p>

<p><strong>9.1.</strong> Мазкур Уставга ўзгартириш, қўшимчалар киритиш аъзоларнинг Умумий йиғилиши қарори асосида амалга оширилади.</p>

<p><strong>9.2.</strong> Уставга киритилган ўзгартириш ва қўшимчалар қонун ҳужжатларида белгиланган тартибда давлат рўйхатидан ўтказилади.</p>

<p>
	<br>
</p>

<p align="center"><strong>X. БИРЛАШМАНИНГ ҲИСОБ ВА ҲИСОБОТИ</strong></p>

<p align="center"><strong>&nbsp;</strong></p>

<p><strong>10</strong><strong>.1.</strong> Бирлашма ўз фаолиятининг натижалари ҳисобини юритади ҳамда рўйхатдан ўтказувчи, солиқ ва статистика органларига белгиланган тартибда ҳисоботлар тақдим этади.</p>

<p>
	<br>
</p>

<p align="center"><strong>XI.&nbsp;</strong><strong>БИРЛАШМАДА МЕҲНАТ МУНОСАБАТЛАРИ</strong></p>

<p><strong>&nbsp;</strong></p>

<p><strong>11.1.&nbsp;</strong>Бирлашма ходимларининг таркиби Кенгаш томонидан тасдиқланган штатлар жадвалига асосан шакллантирилади.</p>

<p><strong>11.2.&nbsp;</strong>Бирлашмада ходимларнинг меҳнат муносабатлари (ишга қабул қилиш, уларни бир жойдан иккинчи жойга ўтказиш, ходимлар мансаб лавозимларини тасдиқлаш, ходимлар билан тузилган меҳнат шартномаларини бекор қилиш, ўрнак кўрсатган ходимларни мукофотлаш, интизомий чораларни қўллаш ва ҳ.к.) Ўзбекистон Республикасининг меҳнат қонунчилигига асосан тартибга солинади.</p>

<p><strong>11.3.&nbsp;</strong>Бирлашмага ходимларни ишга қабул қилиш ва ишдан бўшатиш бирлашма директори томонидан қонунчиликка белгиланган тартибда амалга оширилади.</p>

<p><strong>11.4.&nbsp;</strong>Бирлашма ходимлари ўртасида юзага келган меҳнат низолари қонунда белгиланган тартибда ҳал этилади.</p>

<p>
	<br>
</p>

<p align="center"><strong>XII.&nbsp;</strong><strong>БИРЛАШМАНИ ҚАЙТА ТАШКИЛ ЭТИШ ВА ТУГАТИШ ТАРТИБИ</strong></p>

<p><strong>12.1.</strong> Бирлашмани қайта ташкил этиш аъзоларнинг Умумий йиғилиши қарорига асосан қўшилиш, бирлашиш, бўлиниш, ажралиб чиқиш ва ўзгартириш йўли билан белгиланган тартибда амалга оширилади.</p>

<p><strong>1</strong><strong>2</strong><strong>.2.&nbsp;</strong>Бирлашма қуйидаги ҳолларда тугатилади:</p>

<p>Аъзоларнинг Умумий йиғилиши қарорига асосан;</p>

<p>Суднинг қарорига биноан.</p>

<p><strong>12.3.</strong> Бирлашма фаолияти тугатилиши муносабати билан тугатиш тўғрисида қарор қабул қилган орган давлат рўйхатидан ўтказувчи орган билан келишган ҳолда тугатиш комиссиясини ёки тугатувчини тайинлайди.</p>

<p><strong>12.4.</strong> Бирлашмани қайта ташкил этиш ёки тугатиш қонун ҳужжатларида назарда тутилган тартибда амалга оширилади.</p>

<p><strong>12.5.</strong> Бирлашма тугатилгандан сўнг барча мол-мулк бирлашма Уставида белгиланган мақсад ва вазифаларни амалга ошириш учун йўналтирилади.</p>

<p><strong>12.6.</strong> Бирлашма тугатилганда шахсий таркибга оид ҳужжатлар қонунчиликда белгиланган тартибда Ўзбекистон Республикасининг архив муассасаларига сақлаш учун топширилади.</p>

<p><strong>12.7.</strong> Мазкур Устав асосида ҳал этиб бўлмайдиган масалалар Ўзбекистон Республикасининг қонун хужжатларига мувофиқ тартибга солинади.</p>