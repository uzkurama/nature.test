[viewBag]
title = "Takliflar"
url = "/takliflar"
layout = "content"
is_hidden = 0
navigation_hidden = 0
meta_title = "ТАКЛИФЛАР, ҒОЯЛАР, ТАШАББУСЛАР"
==
<ul>
	<li><em>Ўзбекистонда “Соғлом муҳит - соғлом инсон - соғлом ақл” ғоясини амалга ошириш механизмини ишлаб чиқиш ва уни ҳаётга тадбиқ этиш.</em></li>
</ul>

<p>
	<br>
</p>

<p>Маълумки, инсоннинг иммунитети ҳар қандай инфекцион касалликларга, жумладан каронавирусга ҳам, қарши кураша оладиган ягона мудофаа тизимидир. Таъкидлаш лозимки, қаерда умумий экологик вазият оғир бўлса, бу холат уша ҳудудда яшовчи одамларнинг иммунитетига албатта салбий таъсир кўрсатади ва инсон иммунитетининг кучсиз-ланишига ҳамда пасайишига олиб боради.</p>

<p>Натижада, инсонлар касалликларга тез чалинадиган бўлиб қолишади.</p>

<p>Иммунитетнинг асосий кушандалари - бу хозиргача инсоният томонидан ишлаб чиқилган 9,0 млн. хилга яқин ксенобиотик, яъни одам қони учун ёт бўлган кимёвий брикмалардир.</p>

<p>Уларнинг 200 дан ортиқ тури одам организмига ўта оғир таъсир этувчи барқарор моддалардир.</p>

<p>Демак, бензол, асбест, пестицидлар, оғир металлар, ҳар хил бўёқлар, озиқ – овқатларга қўшиладиган кимёвий қўшимчалар... дан фойдаланишда қатъий амалий нормаларни глобал ва миллий даражада қўллаш ҳамда бу муаммолар-нинг ечимларини топишга илмий асосда ёндашиш вақти келди.</p>

<p>
	<br>
</p>

<ul>
	<li><em>Маиший чиқиндиларни ташлаш, йиғиш, олиб чиқиб кетиш ва кўмиш жараёнидан тўлиқ воз кечиб, жойларда чиқиндиларни саралашнинг барқарор тизимини шакллантириш.</em></li>
</ul>

<p><em>&nbsp;</em></p>

<p>Сир эмас, маиший чиқиндиларни ташлаш, йиғиш, олиб чиқиб кетиш ва кўмиш жараёнида давлат бюджетидан жуда катта маблағлар сарф этилади.</p>

<p>Таъкидлаш керакки, Ўзбекистонда чиқитларни саралаш, айниқса хавфли ва заҳарли чиқиндилар ва уларни қайта ишлаш тизими тегишли тартибда олиб борилмаяпди.</p>

<p>Бу фаолият хозирги замон талабларига жавоб бера олмаяпди.</p>

<p>Чиқинди қутилари ва полигонлардаги саралаш ишлари антисанитар ва антигигиеник шароитларда бажарилмоқда.</p>

<p>Агар маиший чиқитлар уйда, ҳар бир ишхона, корхона ва ташкилотларда, яъни жойларда турига қараб сараланса ва алоҳида - алоҳида қабул қилувчи субъектларга топширилса самарали ва барқарор ишлайдиган янги тизим яратилган бўлар эди.</p>

<p>Муҳтарам Юртбошимиз Ш.М. Мирзиёев давлат экологик сиёсати бобида, биринчи галда чиқитлар ва сув муаммо-ларига эътибор қаратганликларини эътироф этмасликнинг иложи йўқ ва бу эътибор ҳамда ҳаракатлар бежизга эмаслигини ҳаётнинг ўзи кўрсатиб турибди.</p>

<p>Хусусан, Ўзбекистон Республикасининг 2020 йилги давлат Дастурининг 215 - “Атроф муҳитни муҳофаза қилиш ва экологик ҳолатни яхшилаш” қисмида “Саноат ривожланишининг экологияга таъсирининг олдини олиш бўйича 2025 йилгача мўлжалланган комплекс чора-тадбирлар дастурини ишлаб чиқиш, ... чиқиндиларга доир ишлар юзасидан махсус дастурлар иш-лаб чиқиш ва уларнинг ижросини таъминлаш” масалалари</p>

<p>Айтиш жоизки,Ўзбекистон Республикаси Вазирлар Маҳкамасининг 2011 йил 21 сентябрда “Симобли лампаларнинг ишлатилиб бўлган ресурсларини тўплаш ва уларни утилизация қилишни ташкил этиш Низомини тасдиқлаш тўғрисида”ги муҳим қарори қабул қилинган эди, лекин бу қарор нима сабаб-дан ишламаяпди!? Электр батереялар бўйича эса хеч қандай қарор ҳам йўқ!</p>

<p>Маълумки, ҳар йили Ўзбекистонда 26 млн. т. (186 та полигон), хусусан Навоий вилоятида 132 минг тонна қаттиқ маиший чиқиндилар хосил бўлади. Бу чиқитлар “жамланиб” вилоят ҳудуди бўйича ташкил этилган 14 та чиқит-лар полигонларига (умумий майдони - 86,6 гектар) олиб бориб жойлашти-рилади.</p>

<p>Полигонлар – бу шаҳар ва аҳоли яшаш пунктларидан ташқарида ташкил этиладиган, атроф муҳитни муҳофаза қилиш учун мўлжалланган, қурилиш мажмуалари бўлиб, улар атмосфера ҳавоси, тупроқ, ер усти ва ер ости сув ҳавзалари ифлосланишини ҳамда касаллик тарқатувчи микроорганизмлар тарқалишини олдини олишга йўналтирилган объектлардир.</p>

<p>Умуман олганда, жамланиб олиб чиқилган барча чиқитлар полигон ҳу-дудида ковланган чуқурларга ташланади ва кўмилади.</p>

<p>
	<br>
</p>

<p>
	<br>
</p>

<p>
	<br>
</p>

<p>Нима сабабдан билмадикки, ушбу антисанитар холатдаги “маиший уюм-лар” таркибида фавқулотда хавфли чиқитлар, яъни 1 тоифали хавфли чиқитлар: электр батареялар, симобли лампалар (люминисцент лампалар)...) ҳам борлигига эътибор берилмаяпди!?</p>

<p>1 тоифали хавфли чиқитларларнинг атроф муҳитга, инсонга, таъсир даражаси жуда катта. Уларнинг таъсири натижасида экологик тизим тикланмайдиган холатга келиб қолади, яъни “кўзга кўринмас қотиллар”нинг хавфли хусусиятлари – юқори даражада зарарлиги ва заҳарлилигидадир.</p>

<p>Мисол, битта батарея таркибидаги оғир металлар 20 м. квадрат майдондаги тупроқни ва кейин ер ости сувларини ифлослайди.</p>

<p>20 мг. симоб парлари бўлган битта симобли лампанинг механик синиши натижасида 5000 м. куб ҳаво нафас олиш учун яроқсиз холга келади.</p>

<p>Натижада, ҳар бир полигонда ва лампа ва батареялар ноқонуний ташланган жойларда хавфли экологик босим хосил бўлмоқда: “хавфли ахлатлар” ҳаво, сув ва тупроқ орқали, тўғридан – тўғри одам организмига ҳамда атроф - муҳитга жиддий тарзда таъсир этиб қелмоқда.</p>

<p>Хусусан, симоб одам организмига нафас йўллари ва тери орқали киради. Одам организмига кирган симобнинг 80 % ўпкада қолади, у организмдан чиқиб кетмайди, тўқималарда тўпланиб, асаб тизими, мия фаолиятига салбий таъсир қилади, жигар ва ошқозон – ичак фаолиятини ишдан чиқаради. Симоб осон буғланади ва унинг буғи бошқа органик моддалар билан бирикиши натижасида салбий таъсири янада ортади ва оғир генетик оқибатларга олиб келади.</p>

<p>Оғир металлар (Pb, Cu, Zn, Ni, Cd, Co, Sb, Bi, Hg) одам организга кирса саратон касалликларини келтириб чиқаради.</p>

<p>Хозиргача, Ўзбекистонда 1 тоифали хавфли чиқитларни йиғиш, сақлаш ва уларни утилизация қилиш бўйича амалий ишлар, яъни тизим мавжуд эмас.</p>

<p><em>Ечими:&nbsp;</em>1 тоифали хавфли чиқитлар полигонларга ташламасликка эри-шиш! Бу тоифали чиқитлар полигонларга олиб борилиши, тушуши мумкин бўлмаган чиқитлар тоифасига киради, уларни йиғиш, сақлаш ва утилизация қилиш тизимини, Навоий вилояти мисолида, ташкил этиш ҳамда бу муҳим тизимнинг самарали ва барқарор ишлашига эритиш.</p>

<p>Ушбу полигонлар тизимида таъкидланган камчиликлар Ўзбекистонда фаолият кўрсатаётган барча полигонларда мавжуд.</p>

<p>Билдирилган амалий таклиф ҳаётга тадбиқ этиладиган бўлса, мамлакатимиз аҳолисининг оғир, жумладан, генетик ва саратон касалликлари... билан касал бўлиш даражасининг камайишига эрилишади.</p>

<p>
	<br>
</p>

<ul>
	<li><em>Ўзбекистонда ўсимликлар ва ҳайвонот дунёси кадастри ишларини амалга ошириш.</em></li>
</ul>

<p>
	<br>
</p>

<p>Ўзбекистонда кадастр тизими 27 хил йўналишда фаолият олиб бораёт-ган бўлса, уларнинг ичида, ўсимликлар ва ҳайвонот дунёси кадастри ишлари эса энг паст даражада юритилмоқда десак муболаға бўлмас.</p>

<p>Масалан, Республика ҳудудида нечта тулки, қум товушқони... бор, неча гектар майдонда қандим ўсмоқда? Умуман, шу каби маълумотларга эга эмасмиз.</p>

<p>Биологик объектларнинг кадастр маълумотлари нима учун керак?</p>

<p>Аввалом бор, экологик назорат рақамлаштирилган бўлади, яъни маълум бир ҳудудни табиатдан фойдаланувчи субъектга берилаётган жараёнда ҳудуддаги ҳайвон ва ўсимликлар омонот тариқасида топширилади.</p>

<p>Иккинчидан, биобойликларидан фойдаланувчи субъектлар ўзига бириктирилган ҳудудда сон, миқдор ва сифат жиҳатдан қанча ҳайвон ва ўсимлик борлигини билган холда уларни муҳофаза этади.</p>

<p>Бу, яъни ўсимликлар ва ҳайвонот дунёси кадастрини барқарор тизи-ми юритилмас экан Ўзбекистоннинг флора ва фаунасидан турларнинг генетик жиҳатдан юқолиши давом этаверади.</p>

<p>Ушбу масалага, яъни Республикамизнинг ўсимлик ва ҳайвонот дунёсини турларини бирламчи мониторинг қилиш ва кадастр ҳужжатларини тузишга жиддий қараш пайти келди, яъни бу муаммо замон талабига айланиб улгурганига анча бўлди.</p>

<p>
	<br>
</p>

<ul>
	<li><em>Ўзбекистон Республикаси Вазирлар Маҳкамаси ҳузурида муҳофаза этиладиган табиий ҳудудларни бошқарувчи ва уларга масъул бўлган ягона Агентлик ташкил этиш.</em></li>
</ul>

<p>
	<br>
</p>

<p>Бугунги кунда, Ўзбекистон Республикасида мавжуд муҳофаза этиладиган табиий ҳудудлар (МЭТҲ) учта давлат қўмиталари: Ўзбекистон Республикаси экология ва атроф муҳитни муҳофаза қилиш давлат қўмитаси,</p>

<p>Ўзбекистон Республикаси ўрмон хўжалиги давлат қўмитаси ва Ўзбекистон Республикаси геология давлат қўмитаси тасарруфида ва бошқарувида фаолият олиб боришмоқда.</p>

<p>МЭТҲларни моддий таъминоти ва назорати битта давлат органида бўлиши мавжуд қонунчилик талабларига зид бўлганлигидан келиб чиққан холда, Биз, Ўзбекистон Республикаси Вазирлар Маҳкамаси ҳузурида муҳофаза этиладиган табиий ҳудудларни бошқарувчи ва уларга масъул ягона Агентлик ташкил этиш лозим деб ҳисоблаймиз.</p>

<p>Умуман олганда, учта қўмита қарамоғидан МЭТҲларни чиқариб битта субъектга бириктириб қўйиш ноёб ҳайвон ва ўсимлик турларини сақлаб қолиш, муҳофаза қилиш ҳамда кўпайтириш йўналишида самарали ва барқарор ечим бўлишига ишончимиз комил.</p>

<p>
	<br>
</p>

<ul>
	<li><em>Соғлом турмуш тарзининг таркибий қисмларидан бири ҳисобланган тўғри овқатланиш тартибини ҳаётга тадбиқ этиш.&nbsp;</em></li>
</ul>

<p><em>&nbsp;</em></p>

<p>Маълумки, кундалик ҳаётимизда дастурхонга калорияга бой овқатлар тортиладиган туйлар, тўғилган кунлар, дўстона ўтиришлар, учрашувлар... асосан кеч пайт, уйқудан олдин, ўтказилиши анъанавий турмуш тарзига мустаҳкам боғланиб қолган.</p>

<p>Бунда овқатланишнинг олтин қоидаси “кучқурунги овқатни қўшнинг билан егин!”, яъни умумий овқат миқдориниг 50%ни тушликда емоқ лозимлиги оддий ҳаётимиздан чиқиб кетмоқда.</p>

<p>Бу ҳолат юрак – қон тизими касалликлари, семизлик... каби касаллик-ларнинг кўпайишини олиб келганлиги кундай равшан.</p>

<p>Шу сабабли Ўзбекистон Республикаси соғлиқни сақлаш вазирлиги томонидан тўғри овқатланиш, яъни овқатланишнинг асосий қисми тушликда қабул қилиниши шарт эканлигини ОАВларида кенг тарғибот қилиш ва бу талабни ҳаётга тадбиқ этиш бўйича Низом ишлаб чиқиш ҳамда реал ҳаётга тадбиқ этиш лозим.</p>

<p>
	<br>
</p>

<p>
	<br>
</p>

<ul>
	<li><em>Ўзбекистон Республикаси экология ва атроф муҳитни муҳофаза қилиш давлат қўмитаси ва Ўзбекистон Республикаси ўрмон хўжалиги давлат қўмитаси тизимида ҳам хусусийлаштириш жараёнларини бошлаш.</em></li>
</ul>

<p>
	<br>
</p>

<p>Жамиятда, маълум муддат давомида, мамлакатимизнинг “Экология”, “Ўрмон” йўналишида масъул давлат орган-лари фаолият фаолият олиб бормоқдалар.</p>

<p>Мушоҳада қилайлик, уларнинг Низом ва Уставларидаги вазифалар белгиланган тартибда бажарилган бўлса Ўзбекистон 98% ўрмон билан қопланган ва чўллар, тўқайлар, кўллар, тоғлар ва адирларимизда ҳайвонлар кўпайиб, “тошиб” кетиб шаҳарларимизга кириб келиб автотрассаларда тирбандлик хосил қилган бўлар эди.</p>

<p>Нима учун кутилган натижалар бўлмаяпди?</p>

<p>Бу масаланинг ечими битта: мамлакатимизнинг “Экология”, “Ўрмон” йўналишидаги хўжалик юритувчи субъект-ларни секин аста хусусийлаштириш жараёнини амалга ошириш.</p>

<p>Хусусан, давлатимизнинг “Экология” тизимида: хусусий табиат ёдгорликлари, хусусий буюртма қўриқхоналар..., “Ўрмон” тизимида: ўрмон фонди ерларидан маълум бир участкаларни мақсадли тарзда фойдаланиш учун бурч ва мажбуриятлари ҳамда биокадастр маълумотларини олиб бо-риш каби вазифалар уларнинг зиммасига юкланган холда хусусийлашти-риш вақти келди.</p>

<p>
	<br>
</p>

<ul>
	<li><em>Ер ости табиат бойликларидан фойдаланиш ва ўзликсиз рекультивация жараёнига қатъий тизимни жорий этиш.</em></li>
</ul>

<p>
	<br>
</p>

<p>Табиат бойликлардан фойдалануви давлат корхона ва ташкилотлар, тадбиркорларга табиатнинг ер усти ва ер ости бойликларидан, хусусан шағал, тош, қум, фойдали қазилмалардан фойдаланиш ҳуқуқи берилган ва яна янги конлар берилмоқда.</p>

<p>Бойликлар олинади, сотилади ва мўмай даромаб ҳам қилинади, лекин фаолият тугагандан кейин, кўпинча, қолган табиий холат, чуқурликлар, жарликлар, ўпирилган тоғлар... хароб холатда қолдирилмоқда.</p>

<p>Туризм тизими талабларидан бири – анропоген таъсир бўлмаган табиат маконларини томоша қилиш иштиёқига қараб турларни ташкил этиш, бузилган “табиат гўшалари” уларда ноҳушликларни келтириб чиқаради.</p>

<p>Умуман олганда, табиатдан фойдаланувчи субъектга фойдаланишга рўҳсат беришдан олдин шартномада ерни, майдонни давлатга, яъни албатта хўжаликка яроқли тарзда рекультивация (техник, биологик) қилиб топшириш шарт этиб белгиланиши ва бу холатни давлат экологик органларига жиддий назорат қилиш мажбурияти юкланган барқарор тизим яратиш давр талабидир.</p>

<p>
	<br>
</p>

<ul>
	<li><em>Ёввойи ҳайвонларни отмасдан ва ўсимликларни чопмасдан уларни питомникларда кўпайтиш тизимини ташкил этиш.</em></li>
</ul>

<p>
	<br>
</p>

<p>Ўзбекистон 1995 йилда “Биологик хилма-хиллик тўғрисида”ги Умумжаҳон конвенциясига аъзо бўлди. Мамлака-тимизда ушбу халқаро хўжжатнинг талаб ва мажбуриятларидан келиб чиққан холда “Биологик хилма-хилликни сақлаш бўйича Миллий стратегия ва ҳаракат Режаси” ишлаб чиқилди ва бу муҳим хўжжат Ўзбекистон Республикаси Вазирлар Маҳкамасининг 1.04.1998 йилдаги №139 сонли қарори билан тасдиқланди.</p>

<p>Ушбу Миллий Стратегиянинг вазифаларидан бири - мамлакат ҳудудининг 10%ни муҳофаза этиладиган табиий ҳудудларга айлантириш (питомниклар, плантациялар ҳам муҳофаза этиладиган табиий ҳудудлар тоифасига киради). Бу кўрсатгич Ўзбекистон миқёсида - 5 %ни ва Навоий вилоятида эса бору-йўғи 0,3 %ни ташкил этади.</p>

<p>Шуни таъкидлаш лозимки, Ўзбекистон Республикаси Президентининг 2019 йил 30-октябрдаги “2030 йилгача бўлган даврда Ўзбекистон Республи-касининг атроф муҳитни муҳофаза қилиш концепциясини тасдиқлаш тўғ-рисида”ги № 5863- сонли Фармонида ҳам мамлакатимизнинг биологик хилма хиллигига эътиборни кўчайтириш ва ҳусусан муҳофаза этиладиган табиий ҳудуд шаклларидан бўлган питомникларни кўпайтиш, яъни фақат табиатдан олиш эмас, балки ёввойи ҳайвон ва ўсимликларни сунъий тарзда сақлаш ва кўпайтириш масалаларига эътибор қаратилган.</p>

<p>Ушбу ҳужжатни “Йўл харитаси” нинг 5 - “Биологик ресурсларни муҳофаза қилиш ва қайта тиклаш бўйича чора-тадбирлар” бобининг 14-“Ҳайвонот дунёси объектларини сақлаш ва қайта тиклаш чора-тадбирлари” қисмида “... Мавжуд питомникларни кенгайтириш ва янгиларини ташкил этиш” вазифа-лари юклатилган.</p>

<p>Жумладан, бу ҳужжатда, питомникларда етиштирилган биологик хилма-хиллик объектларидан фойдаланиш ва уларни табиий муҳитдан олиш ҳажм-ларини камайтиришни рағбатлантирувчи солиқ ва бож йиғимлари тизимини яратиш тўғрисида тўҳталиб ўтилган.</p>

<p>Бундан ташқари, Ўзбекистон Республикаси Вазирлар Маҳкамасининг 11.06.2019 йилдаги № 484 сонли қарори билан “2019-2028 йиллар давомида Ўзбекистон Республикасида биологик хилма-хилликни сақлаш Стратегияси” тасдиқланди, ундаги 6- “Биологик хилма-хилликни сақлаб қолиш бўйича ҳаракатларнинг асосий йўналишлари” бобнинг 5-“Ҳайвонлар ва ўсимлик-ларнинг камёб ва йўқолиб бораётган турларини тиклаш тадбирларини амалга ошириш”қисмида “... ҳайвонларни тиклаш ва кўпайтириш бўйича питомниклар, ўсимликларни кўпайтириш бўйича эса плантациялар ташкил этиш ” каби мажбуриятлар белгиланган.</p>

<p>Умуман, ёввойи ҳайвонларга ихтисослаштирилган питомниклар таш-кил этиш бўйича Ўзбекистоннинг миллий тажрибаси жуда кам, хусусан Навоий вилояти ҳудудида ушбу муҳим йўналишга мўлжалланган битта ҳам питомник ёки плантация объекти йўқ.</p>

<p>Таъкидлаш лозимки, мамлакатимизда кўпроқ эътибор халқаро “Қизил китоб”га киритилган ҳайвон турларига қаратилмоқда, лекин маҳаллий ва ўтроқ ҳайвонларга ( қирғовул, каклик, бўрсиқ, жайра...) умуман назар таш-ланган эмас.</p>

<p>Шу сабабли, Навоий вилоятини кесиб ўтувчи Зарафшон дарёси қирғоқ-лари (Кармана тумани ҳудудининг чап қирғоғи) бўйида қирғовул, каклик, бўрсиқ, жайрани сақлаш ва ўрчитишга мўлжалланган, тўрт хил (бу сон кўпайиши ёки камайиши мумкин, чунки “уйдаги гап кўчага тўғри келмай қолиши” эҳтимоли ҳам йўқ эмас), микро питомниклар ташкил этиш мақсадга мувофиқ бўлар эди.</p>

<p>Маълумки, Навоий вилоятида тарихий обидалар, бошқа вилоятларга нисбатан, кам. Питомниклар, биринчидан, бу қўшимча иш ўринлари, иккинчидан, маҳаллий овчиларни, жумладан чет эл сайёҳларини ҳам жалб қилиш объектларидир, учинчидан, улар, маҳаллий аҳоли учун, моддий манфаат ман-баларига айланишига ҳеч шубҳа йўқ.</p>

<p>Маълумки, собиқ шура тизими давридан, яъни 1974 йилдан “иттифоқ” ва “республикалар”нинг “Қизил китоб”лари таъсис этила бошланган эди.</p>

<p>Таъкидлаш лозимки, 1974 йилдан қизил бўри, Тўрон йўлбарси, Осиё гепарди...каби бир қатор ҳайвон ва ноёб ўсимлик турлари “Қизил китоб” нинг уч тоифасига ҳам киритилганлигига қарамасдан Республикамиз ҳуду-дидан уларнинг йўқолиб кетганлигини қандай тушуниш керак?</p>

<p>Масалан, табиатдан генетик бойлик сифатида умуман йўқолиб кетди. Осиё гепардининг бору-йўғу 60-70 бош қолганлиги ҳақидаги маълумотлар ҳам бизни ўйлантириши лозим.</p>

<p>Ўзбекистон “Қизил китоб”ининг, 2019 йилдаги икки томли, тўртинчи нашри қизил рўйҳатга киритилган ҳайвон ва ўсимлик турларининг кама-йиб бориш жараёни тўҳтатишига ишонамиз.</p>

<p>Лекин, ноёб флора ва фауна турларини сақлаб қолиш ва кўпайтиришнинг энг самарали усули ҳамда муаммонинг ечими – биообъектларнинг табиий яшаш ва ўсиш муҳитига яқинлаштирилган сунъий ташкил этилган ёпиқ майдонлар, яъни питомниклардир.</p>

<p>Дунё тажрибасидан маълумки, барча ноёб ёки кенг тарқалган ҳайвон ҳамда ўсимлик турларини питомникларда 100% кўпайтирса бўлади. Бунинг ёққол мисоли: Навоий ва Бухоро вилоятларида, БАА томонидан ташкил этилган, фаолият кўрсатаётган йўрға туволоқ қушини кўпайтириш-га ихтисослаштирилган питомниклар.</p>

<p>
	<br>
</p>

<ul>
	<li><em>Ўзбекистонда мавжуд сув омборларини илдан (чўкинди лой) тозалаб уларнинг сув сиғимини ошириш чора-тадбирларини белгилаш.</em></li>
</ul>

<p>
	<br>
</p>

<p>Таъкидлаш лозимки, Марказий Осиё мамлакатлари ўртасида Ўзбекистон ҳудудида сув омборлар кўп қурилган Республикадир. Эътибор қиладиган бўлсак уларни айримларининг барпо этилганига 60-70 йилдан ошиб кетган.</p>

<p>Маълумки, сув омборлари дарёлар ва каналлар орқали тўлдирилади, бу ўз навбатида, йиллар давомида, сув тубининг у ёки бу даражада лойқа билан қопланишига олиб боради. Натижада, сув омборлар лойиҳада белгиланган сув миқдорини ўзига сиғдиролмайди ва бориб-бориб лойқа билан тўлиб қолади.</p>

<p>Жаҳонда тоза ичимлик, чучук ва суғориш сувига бўлган талаб ошиб бораётганлигини ҳаётнинг ўзи кўрсатиб турибди. Имкон бўлса, сув омборларнинг (бирин-кетин) тагини лойдан тозалаб, сув тўпланса кўпроқ сиғимда сув жамғарса бўлади. Лойни, биринчи галда, қишлоқ хўжалик экинлари учун минирел-маҳаллий ўғит сифатида ишлатса, бу ҳам экологик тоза маҳсулотлар олишда аҳамиятли ва амалий ҳисса бўлар эди.</p>

<p>
	<br>
</p>

<p>
	<br>
</p>

<p>
	<br>
</p>

<ul>
	<li><em>Ўзлуксиз жинсий тарбия йўналиши механизмини минталитетимиздан келиб чиққан холда ишлаб чиқиш ва умумий тарбия тизимига киритиш ҳамда уни ривожлантириш.</em></li>
</ul>

<p>
	<br>
</p>

<p>Хозирда, жамиятимизнинг кўпгина тармоқларига, жумладан, жинсий ҳаёт йўналишига ҳам, албатта ўзимизнинг иштирокимизда, четнинг синал-маган айрим тажриба ва хусусиятлари, буюк миллатимизнинг ментолите-тини олтин қоидалари бўлишига қарамасдан, анъанавий ҳаётимизга кириб бораётганлигини гувоҳи бўлмоқдамиз.</p>

<p>Ўзбекистон Республикаси Олий Мажлиси Сенат раиси Т.К. Нарбаева ўзларини чиқишларида: “Жинсий тарбияни боғчадан бошлаш керак!”, деб жуда тўғри таъкидладилар.</p>

<p>Бу муҳим масалани Давлат ўз қўлига олиши шарт, реал ҳаётда интернет бу “тарбияни ҳам расво қилмоқда!”.</p>

<p>Бу муҳим тарбия йўналишида, эътибор қаратиш шарт бўлган, хавотир борлигини таъкидлаб ўтмоқчимиз. Яъни, ёшларимизда ақлий ривожланиш, жинсий етилишга нисбатан анча орқада қолмоқда, эрта ноқонуний жинсий ҳаётни бошлаш, оиладаги жинсий ҳаёт билан боғлиқ ҳиёнатлар, ажралиш-лар... – булар, барчаси, интернетнинг “қора мева-лари” десак муболаға бўлмайди.</p>

<p>Табиатда ер остидаги бўш жойни сув, газ ёки нефть тўлдириши табиий жараёндир. Ижтимоий ҳаётда ҳам, айниқса келажагимиз қўрувчилари ёшларга эътиборни бир дақига ҳам бўшаштирмаслигимиз лозим.</p>